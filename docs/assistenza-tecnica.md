---
title: Assistenza tecnica
nav_order: 10
parent: Assistenza e risoluzione problemi
---

# Assistenza tecnica

Questa sezione spiega come funziona il sistema di assistenza per il portale GeoTecSUE.
Ci sono due tipologie di assistenza:
- Assistenza tecnica mediante sistema di *ticketing* (disponibile per tutti)
- Assistenza tecnica telefonica (disponibile per i soli Comuni che hanno acquistato il servizio)

## Assistenza tecnica mediante sistema di ticketing

Dal proprio *menu personale* (in alto a destra, dove si trova "Bentornato, **Mario Rossi**) si trova la voce *Assistenza tecnica*.
Il sistema apre la pagina di *nuova richiesta* in cui sono già precompilati i campi di **Cognome**, **Nome** (obbligatori) e (se presenti sul profilo) anche i dati relativi all'**Email** e al **Telefono**. Spuntando la voce **Invia la risposta anche via mail** il sistema trasmetterà la risposta all'assistenza anche sull'indirizzo email indicato.
Si consiglia sempre di inserire anche un numero di telefono al quale contattarti perché può capitare che la risposta sia più semplice da fornire con una spiegazione telefonica che con un messaggio di risposta.
In **Descrizione del problema** devi inserire il dettaglio di quanto rilevato, cercando di dare il maggior numero di informazioni possibili relativamente al tipo di problema riscontrato, evidenziato eventualmnete anche la tipologia di pratica, il numero, ecc...
Non appena trasmessa l'assistenza il nostro *team* si occuperà di verificarla e di dare una risposta il più rapidamente possibile (eventualmente, se hai lasciato il tuo numero di telefono, anche contattandoti telefonicamente).

### Tempi di risposta dell'assistenza

Il 23.5% delle assistenze viene risolto entro 10 minuti dalla richiesta.
Oltre il 50% delle assistenze viene risolto entro 30 minuti dalla richiesta.
Quasi il 70% delle assistenze viene risolto entro l'ora dalla richiesta.
Nella giornata (8 ore) viene risolto olte l'80% delle richieste di assistenza.
Solo nel 5% dei casi l'assistenza impiega più di 24 ore per essere risolta e normalmente questo è dovuto a:
- Assistenza richiesta nel fine settimana (sabato oppure domenica)
- Assistenza che comporta l'intervento da parte dell'Ente che magari non risulta immediatamente disponibile
- Problema funzionale (che riguarda una correzione del *software*)
I dati sono aggiornati a *Febbraio 2026*

## Assistenza tecnica telefonica

Se nelle sezione *Assistenza tecnica* trovi un numero di telefono e una fascia oraria in cui contattarci, allora l'Ente ha abilitato l'assistenza telefonica e puoi chiamare il numero (normalmente nelle fasce orarie 8.30 - 12.30 e 14.00 - 18.00).

## Cosa non possiamo risolvere

Come indicato nella pagina di assistenza, non possiamo intervenire nel caso di problemi con i pagamenti effettuati con *PagoPA*: ad esempio, se hai effettuato un pagamento con bonifico ove era previsto il pagamento con *PagoPA* non possiamo procedere auotnomamente allo sblocco della tua pratica rendendo facoltativo il pagamento. L'Ente ha gli strumenti necessari per poterlo fare e noi possiamo dare supporto, ma non possiamo operare in autonomia con il solo input del professionista.

Non possiamo risolvere nemmeno dubbi relativi alla corretta tipologia di pratica da presentare o a documenti alternativi da presentare: in linea di massima la nostra assistenza è legata a problematiche di tipo tecnico-informatico o ad errori imprevisti o che non riesci in autonomia a superare.

Non possiamo nemmeno intervenire sulla modulistica: se un determinato modello (nazionale o regionale) non consente di conformare correttamente la tua pratica, è opportuna una tua segnalazione all'Ente ma non possiamo bypassare l'obbligatorietà di certi campi o evitare determinati controlli (il sistema deve rispettare i vincoli forniti dal modello).

Non possiamo effettuare *volture*: anche in questo caso è l'Ente che può operare in autonomia (eventualmente anche con nostro support) ma non possiamo operare con il solo input del professionista.
