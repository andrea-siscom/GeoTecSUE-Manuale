# 2.1 Creazione di una nuova istanza

Questo capitolo descrive in che modo è possibile *creare* una nuova istanza.

---

## 2.1.1 Nuova Istanza

Nel *menu principale*, alla voce **Le mie istanze** è possibile trovare la voce di sottomenu **Nuova Istanza**. 
Cliccando su questa voce, il sistema consente la selezione della pratica dall'apposita tendina (*Selezione il tipo di Pratica*).
Il fatto che una pratica possa (o meno) essere presente in questa tendina dipende esclusivamente dall'Ente: se, ad esempio, in un Comune non è presente alcun *Vincolo Idrogeologico* è corretto che in questa tendina non sia presente la pratica di **Autorizzazione al Vincolo Idrogeologico**.
Una volta selezionata la tipologia di pratica è necessario (se previsto dall'Ente) selezionare anche il *tipo di intervento* dall'apposita tendina (*Tipo Intervento*).
Nella parte sottostante è presente la *descrizione della pratica* e la lista degli *allegati obbligatori richiesti*.

Cliccando il bottone **Nuova** il sistema avvia una nuova istanza.

## 2.1.2 Duplica Istanza

Nel *menu principale*, alla voce **Le mie istanze** è possibile trovare la voce di sottomenu **Duplica Istanza**.
Cliccando su questa voce, il sistema consente la selezione di una pratica dalla lista di tutte le pratiche già create dal professionista (anche mediante un'apposita *form* di ricerca).
Una volta selezionata la pratica che si vuole *duplicare* (viene evidenziata con sfondo verde dal sistema) è possibile selezionare il *tipo di pratica* dall'apposita tendina (*Selezione il tipo di Pratica*) e l'eventuale *tipo di intervento* (sempre meiante tendina *Tipo Intervento*).

All'avvio della pagina di **Duplica Istanza** il sistema propone le pratiche dell'ultimo anno. È possibile modificare questa ricerca andando a rimuovere quanto presente nel campo *Dalla data di registrazione*.

Cliccando il bottone **Nuova** il sistema avvia una nuova istanza con i campi comuni già precompilati.

### 2.1.2.1 È possibile duplicare un tipo pratica in una pratica di tipo differete?

Assolutamente si: è possibile (ad esempio) *duplicare* una **S.C.I.A.** in un'**Autorizzazione Paesaggistica**: chiaramente il sistema non potrà compilare i campi che sono prerogativa dell'**Autorizzazione Paesaggistica** ma solo quelli in comune tra le due pratiche (ad esempio: dati del titolare, descrizione dell'intervento, localizzazione dell'intervento...)

### 2.1.2.2 Cosa non viene MAI duplicato

Tutti gli allegati per una questione di *validità della firma*. Supponiamo che la duplicazione della pratica venga effettuata 6 mesi dopo la pratica originale: gli allegati presenti nella pratica originale potrebbero avere delle firme *scadute*.
