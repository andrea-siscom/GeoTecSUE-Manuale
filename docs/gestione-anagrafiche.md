---
title: Creazione di una nuova istanza
nav_order: 10
parent: Gestione anagrafiche e strumenti
---

# Gestione delle anagrafiche

In questa sezione viene mostrato il funzionamento della gestione delle anagrafiche di GeoTecSUE. Grazie all'accesso profilato con *SPID* o *CIE*, le anagrafiche sono "globali" e non specifiche di un singolo comune, pertanto se aggiungi un'anagrafica in un certo comune, la troverai disponibile anche nell'altro.

## Tipologie di anagrafica

Ci sono tre tipologie di anagrafica nel GeoTecSUE:
- **Richiedenti**: intestatari o co-intestatari della pratica
- **Professionisti**: architetti, ingegneri, geologi... che si occupano di progetto, di direzione lavori, di coordinamento della sicurezza
- **Imprese**: ditte (individuali e non) coinvolte nel procedimento edilizio

Una volta aggiunto un soggetto all'interno delle anagrafiche, questo può essere facilmente richiamato nei menu a discesa all'interno della compilazione della pratica.

## Caricamento dei dati

Le anagrafiche possono essere popolate in due modalità:
1. All'interno della compilazione della pratica
2. Nella sezione apposita **Anagrafica**

### Caricamento all'interno della pratica

In fase di compilazione della pratica, all'atto del caricamento di un qualsiasi soggetto, ci sono apposite spunte che consentono il salvataggio del soggetto in anagrafica. Per il **titolare principale** si trova *Se la validazione è andata a buon fine, salva il richiedente sulla mia anagrafica* all'inizio della compilazione: spuntando questa voce, all'atto della validazione, il titolare viene inserito nella tabella anagrafica dei richiedenti.
Per gli altri titolari (che si trovano nella sezione **Soggetti Coinvolti**) c'è la spunta *Salva il richiedente sulla mia anagrafica*: spuntando questa voce, all'atto del click sul pulsante *Salva* il co-intestatario viene inserito nella tabella anagrafica dei richiedenti.
Situazione molto simile anche per i **tecnici** e le **imprese**: nelle sezioni a loro dedicate di **Soggetti Coinvolti** si trovano le spunte *Salva il professionista sulla mia anagrafica* (per il professionista) e *Salva l'impresa sulla mia anagrafica* (per l'impresa). Al click sul pulsante *Salva* il professionista viene inserito nella tabella anagrafica dei professionisti e l'impresa nella tabella anagrafica delle imprese.

### Caricamento nella sezione Anagrafica

Dalla voce di menu **Anagrafica** è possibile selezionare una delle tre tipologie (Richiedenti, Professionisti, Imprese) ed accedere alla sezione di interesse.
In questa sezione vengono mostrati i soggetti già inseriti e in basso a sinistra c'è il pulsante verde che consente l'inserimento di un nuovo soggetto (*Nuovo Richiedente*, *Nuovo Professionista*, *Nuova Impresa*).
Il caricamento in questa sezione consente anche di collegare dei documenti al soggetto: ad esempio, per il richiedente, può essere utile aggiungere la *copia del documento di identità* ed indicarne la data di fine validità: in questo modo, durante la compilazione di un'istanza, all'atto della selezione del richiedente il sistema potrà caricare il documento nel caso in cui sia ancora valido.


