# Accesso al portale e gestione del profilo

Questo capitolo descrive le modalità di accesso al **GeoTecSUE** e le principali funzionalità disponibili per la gestione del proprio profilo

---

## Accesso al portale

L'accesso a **GeoTecSUE**, come previsto dal Decreto Legge "semplificazione e innovazione digitale" (link qui: https://innovazione.gov.it/dipartimento/focus/linee-guida-decreto-semplificazione/), è possibile mediante **SPID** e **CIE** (Carta di identità elettronica). 
Queste due modalità rappresentano l'unico sistema di identificazione previsto per l'accesso ai servizi digitali.
Se all'atto dell'accesso uno di questi sistemi (o entrambi) non fosse disponibile, è necessario contattare l'Ente e far attivare il sistema di accesso.

## Gestione del profilo

Una volta effettuato il primo accesso, il sistema completa (parzialmente) il profilo con i dati provenienti dal sistema di accesso (**SPID** oppure **CIE**).
Per poter modificare i propri dati, dopo aver effettuato l'accesso, è sufficiente andare nel *menu personale* in alto a destra (dove si trova il messaggio di benvenuto: "Bentornato, **Cognome Nome**) e cliccare la voce *Il mio profilo*.
Il sistema aprirà la propria *Anagrafica* con la possibilità di modificare/integrare (quasi) tutti i dati (non è consentito modificare il proprio Cognome, Nome e Codice Fiscale).

## Durata della sessione

Una volta effettuato l'accesso a **GeoTecSUE** il sistema mantiene *loggato* l'utente fino ad un esplicito *Logout* (che può essere fatto sempre dal *menu personale*) oppure fino a quando non viene chiusa la pagina del *browser*.
Questo concetto verrà approfondito anche nella sezione relativa alla compilazione dell'istanza.
