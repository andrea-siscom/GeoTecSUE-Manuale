---
title: Importazione pratiche pregresse
nav_order: 20
parent: Le mie istanze
description: Come importare su GeoTecSUE le pratiche presentate prima dell'attivazione del portale per inviare comunicazioni e integrazioni
keywords: [importazione, pratiche pregresse, gestionale, pratiche storiche, comunicazioni, fine lavori, integrazioni, recupero pratiche]
---

# Importazione pratiche pregresse

Questa sezione spiega come importare su **GeoTecSUE** le pratiche presentate **prima dell'attivazione del portale**, per poterle gestire e inviare comunicazioni o integrazioni.

## Cosa sono le pratiche pregresse

Le **pratiche pregresse** sono istanze edilizie che hai presentato all'Ente **prima che GeoTecSUE fosse attivo**, tramite:

- **Altri portali telematici** precedentemente in uso
- **PEC** (Posta Elettronica Certificata)
- **Sportello fisico** (deposito cartaceo)

Queste pratiche non sono presenti su GeoTecSUE perché sono state protocollate e gestite dall'Ente attraverso altri canali, ma sono comunque **registrate nel gestionale interno dell'Ente**.

{: .note }
> Anche se la pratica non è stata presentata su GeoTecSUE, se è nel gestionale dell'Ente puoi importarla sul portale per gestirla digitalmente.

## Quando importare una pratica pregressa

Se l'Ente ha attivato la possibilità di importare le pratiche pregresse, l'importazione è necessaria quando:

✅ Hai una **pratica in corso** presentata prima di GeoTecSUE  
✅ Devi inviare una **comunicazione** (es. Inizio Lavori, Fine Lavori...)  
✅ Vuoi consetire una **richiesta di integrazione** dell'Ente  e rispondere a mezzo GeoTecSUE
✅ Vuoi effettuare un **pagamento** tramite PagoPA collegato alla pratica  
✅ Vuoi avere tutte le tue pratiche in corso **centralizzate** su GeoTecSUE

**Esempio tipico**: Hai presentato un Permesso di Costruire via PEC nel 2023. Ora i lavori sono terminati e devi inviare la comunicazione di Fine Lavori. Se l'Ente ha attivato la possibilità, puoi importare la pratica su GeoTecSUE, quindi creare e inviare la comunicazione direttamente dal portale.

{: .note }
> Non è obbligatorio importare le pratiche pregresse. Se non devi più operare su di esse (comunicazioni, integrazioni, pagamenti), puoi lasciarle gestite tramite i canali originali.

## Come funziona l'importazione

Il sistema di importazione si basa su una sincronizzazione tra **GeoTecSUE** e il **gestionale interno dell'Ente**.

### Meccanismo di ricerca

1. Accedi a GeoTecSUE con le tue credenziali SPID/CIE
2. Il sistema utilizza il tuo **codice fiscale** come chiave di ricerca
3. GeoTecSUE interroga il gestionale dell'Ente cercando pratiche in cui tu risulti come **professionista principale**
4. Le pratiche trovate vengono mostrate e puoi selezionarle per l'importazione
5. Una volta importate, appaiono nel tuo elenco istanze nella lista delle pratiche importate

{: .note }
> Il codice fiscale deve corrispondere esattamente a quello registrato come professionista principale nel gestionale dell'Ente. Anche una piccola discrepanza impedisce il recupero della pratica.

### Cosa viene importato

Quando importi una pratica pregressa, GeoTecSUE recupera dal gestionale dell'Ente:

✅ **Dati amministrativi**:
- Numero di protocollo
- Numero di registrazione  
- Data di protocollo e registrazione
- Tipo di pratica

✅ **Soggetti coinvolti**:
- Titolare/i
- Professionisti incaricati
- Imprese esecutrici

✅ **Dati tecnici**:
- Localizzazione dell'intervento
- Descrizione dell'intervento
- Destinazione d'uso

✅ **Stato amministrativo**:
- Stato attuale della pratica (Registrata, Esecutiva, ecc.)
- Eventuali richieste di integrazione in sospeso

{: .warning }
> **Attenzione**: Gli allegati originali (progetti, relazioni, ecc.) NON vengono importati perché rimangono archiviati nel gestionale dell'Ente secondo le modalità originali di presentazione (PEC, cartaceo, altro portale).

## Importare una pratica: procedura

### Passo 1: Accedere alla funzione di importazione

1. Nel menu principale, clicca su **Le mie istanze**
2. Nel sottomenu, seleziona **Gestione Istanze precedenti non presenti su GeoTecSUE**

Il sistema apre la pagina di ricerca delle pratiche pregresse.

### Passo 2: Cercare le pratiche

La ricerca avviene **automaticamente** utilizzando il tuo codice fiscale.

Il sistema mostra l'elenco di tutte le pratiche presenti nel gestionale dell'Ente in cui risulti come **professionista principale**.

{: .note }
> Se l'elenco è vuoto, significa che non ci sono pratiche pregresse associate al tuo codice fiscale nel gestionale dell'Ente, oppure le hai già tutte importate in precedenza.

### Passo 3: Selezionare la pratica da importare

Nell'elenco delle pratiche trovate, identifica quella che ti interessa verificando:

- **Numero di protocollo** o **numero di registrazione**
- **Titolare** della pratica
- **Indirizzo** dell'intervento
- **Tipo di pratica** (Permesso di Costruire, SCIA, ecc.)
- **Data di presentazione**

Clicca sulla pratica per selezionarla.

### Passo 4: Confermare l'importazione

Dopo aver selezionato la pratica, clicca sul pulsante **Importa**.
In base ad un'impostazione dell'Ente, l'importazione può essere immediatamente confermata oppure deve essere avallata dall'Ente.
Se l'importazione non richiede una conferma da parte dell'ente, l'importazione è immediatamente esecutiva. Nel caso in cui sia richiesta una conferma da parte dell'Ente, l'Ente potrebbe non concedere l'importazione della pratica (comunicandone anche la motivazione).

Una volta confermata l'importazione, il sistema:
1. Recupera i dati dal gestionale
2. Crea l'istanza su GeoTecSUE
3. Ti reindirizza al dettaglio della pratica importata

La pratica appare ora nel tuo **elenco istanze** nella lista delle pratiche importate.

## Cosa puoi fare con le pratiche importate

Una volta importata, la pratica pregressa diventa completamente operativa su GeoTecSUE. Puoi:

### Inviare comunicazioni

Puoi creare e trasmettere comunicazioni collegate alla pratica previste dal procedimento (ad esempio **Inizio Lavori**, **Fine Lavori**...) oppure integrazioni spontanee (se previste), effettuare pagamenti con PagoPA e rispondere ad eventuali richieste di integrazioni.

Per inviare una comunicazione:
1. Accedi al [dettaglio della pratica](dettaglio-istanza.html)
2. Nella sezione "Comunicazioni", clicca su **Nuova Comunicazione**
3. Compila i dati richiesti
4. Carica gli allegati
5. Firma (se richiesto) ed invia

### Rispondere a richieste di integrazione

Se l'Ente ha aperto una richiesta di integrazione sulla pratica importata:

1. Accedi al dettaglio della pratica
2. Visualizza i documenti richiesti dall'Ente
3. Carica gli allegati richiesti
4. Invia l'integrazione

### Effettuare pagamenti PagoPA

Se l'Ente ha richiesto dei pagamenti (oneri, diritti, sanzioni):

1. Accedi al dettaglio della pratica
2. Nella sezione "Pagamenti", individua il codice IUV
3. Procedi con il pagamento tramite PagoPA

### Consultare lo stato e la documentazione

Puoi visualizzare:
- Stato attuale della pratica
- Storico delle comunicazioni inviate
- Ricevute generate dal sistema
- Eventuali note dell'Ente

{: .note }
> Le pratiche importate hanno le stesse funzionalità delle pratiche create direttamente su GeoTecSUE, con l'unica differenza che gli allegati originali restano archiviati secondo il canale di presentazione iniziale.

## Risoluzione problemi

### Il sistema non trova la mia pratica

Se la pratica che cerchi non appare nell'elenco, le cause possibili sono:

#### 1. Pratica non presente nel gestionale dell'Ente

**Possibili motivi**:
- La pratica è stata presentata in un periodo in cui l'Ente non aveva ancora in uso il gestionale
- La pratica non è stata caricata dall'Ente sul proprio gestionale

**Soluzione**:
1. Verifica di aver presentato effettivamente la pratica a questo Ente
2. Controlla di avere ricevuta di protocollo/registrazione
3. Contatta l'ufficio competente dell'Ente fornendo:
   - Numero di protocollo (se disponibile)
   - Numero di registrazione (se disponibile)
   - Data di presentazione
   - Oggetto della pratica

L'Ente verificherà la presenza della pratica nel gestionale e, se necessario, provvederà al suo inserimento.

#### 2. Codice fiscale del professionista non corrisponde

**Possibili motivi**:
- Nel gestionale dell'Ente, per quella pratica, non sei registrato come **professionista principale** (magari compari come **direttore lavori**...)
- Il codice fiscale è stato inserito erroneamente nel gestionale
- La pratica è intestata a un altro professionista
- Nella pratica originale non era indicato alcun professionista principale

**Soluzione**:
1. Verifica nella documentazione originale (PEC, ricevuta cartacea) chi risulta come professionista principale
2. Se sei effettivamente tu, contatta l'Ente e chiedi di verificare/correggere il codice fiscale nel gestionale
3. Fornisci all'Ente:
   - Tuo codice fiscale corretto
   - Numero pratica
   - Copia della documentazione che attesta il tuo ruolo

L'Ente provvederà alla valutazione della tua richiesta: potrebbe anche essere necessaria una **voltura** da un altro professionista.

#### 3. Pratica già importata in precedenza

**Possibile motivo**:
- Hai già importato la pratica in passato e ora è presente nel tuo elenco istanze

**Soluzione**:
1. Verifica nell'[elenco istanze](elenco-istanze.html) se la pratica è già presente
2. Cerca per numero di protocollo, numero di registrazione o indirizzo
3. Filtra per pratiche "Importate" se disponibile

### La pratica è associata a un altro professionista

Se la pratica esiste nel gestionale ma risulta intestata a un altro professionista, hai due possibilità:

#### Caso 1: Errore di registrazione

Se sei effettivamente tu il professionista principale ma nel gestionale risulta un altro:

**Soluzione**:
1. Contatta l'Ente
2. Fornisci la documentazione che attesta il tuo ruolo (procura, delibera, contratto)
3. L'Ente correggerà i dati nel gestionale
4. Potrai importare la pratica

#### Caso 2: Subentro o cambio di professionista

Se stai subentrando a un altro professionista nella gestione della pratica (es. collega che si è ritirato, studio che ha cessato l'attività):

**Procedura di voltura**:

1. Il titolare della pratica deve richiedere formalmente all'Ente la **voltura del professionista**
2. L'Ente verifica la richiesta e la documentazione allegata (nuovo incarico professionale)
3. L'Ente modifica nel gestionale il professionista principale
4. Una volta completata la voltura, potrai importare la pratica

{: .note }
> **Cos'è la voltura**: È la procedura amministrativa con cui si trasferisce la titolarità professionale di una pratica da un tecnico a un altro. Richiede sempre l'autorizzazione dell'Ente e la volontà del titolare dell'istanza (oltre all'accordo tra professionista entrante ed uscente)

{: .warning }
> **Importante**: Non puoi importare pratiche di cui non sei il professionista principale. Tentare di importare pratiche altrui senza voltura formale costituisce un accesso non autorizzato.

### L'importazione fallisce o si blocca

Se riscontri errori tecnici durante l'importazione:

**Soluzione**:
1.Potrebbe esserci un riferimento non corretto al gestionale dell'Ente. In questo caso, contatta l'assistenza tecnica fornendo:
   - Numero della pratica che stai cercando di importare
   - Messaggio di errore visualizzato (se presente)

## Domande frequenti

### Devo importare tutte le mie pratiche pregresse?

**No**, l'importazione è facoltativa e serve solo se devi operare sulla pratica.

Importa una pratica pregressa solo se:
- Devi inviare comunicazioni (Inizio/Fine Lavori, Varianti)
- Devi rispondere a richieste di integrazione
- Vuoi effettuare pagamenti
- Vuoi avere tutto centralizzato su GeoTecSUE per comodità

Se la pratica è conclusa e non richiede ulteriori azioni, non c'è bisogno di importarla.

### Gli allegati originali sono disponibili dopo l'importazione?

**No**, gli allegati originali (progetti, relazioni tecniche, documentazione fotografica) **non vengono importati** su GeoTecSUE.

Questi documenti rimangono archiviati dall'Ente secondo le modalità originali:
- Nel sistema di gestione PEC
- Nell'archivio cartaceo
- Nel portale precedentemente utilizzato

Se hai bisogno di consultare gli allegati originali, devi richiederli all'Ente attraverso i canali previsti per l'accesso agli atti.

{: .note }
> Quando invii comunicazioni o integrazioni su una pratica importata, dovrai caricare **nuovi allegati** specifici per quella comunicazione/integrazione.

### Posso modificare i dati di una pratica importata?

**No**, i dati principali di una pratica importata (titolare, localizzazione, descrizione originale) **non possono essere modificati** perché derivano dalla pratica protocollata e registrata dall'Ente.

Se riscontri errori nei dati importati:
1. Contatta l'Ente
2. L'Ente verifica e corregge i dati nel gestionale

Puoi invece aggiungere nuove informazioni tramite:
- Comunicazioni (che possono contenere varianti)
- Integrazioni spontanee (se consentite dall'Ente)

### Quanto tempo ci vuole per importare una pratica?

Se l'Ente non vuole **confermare** l'operazione, allora l'importazione è **istantanea**. Una volta cliccato il pulsante "Importa", il sistema recupera i dati dal gestionale in pochi secondi.
Se l'Ente vuole **confermare** l'operazione, allora l'importazione potrebbe non essere istantanea e non è nemmeno detto che vada a buon fine: l'Ente potrebbe rilevare un difetto e non consentire l'importazione (ad esempio: si sta cercando di importare una pratica SUAP sul portale GeoTecSUE).

### Posso importare pratiche di altri Enti?

**No**, puoi importare solo pratiche presenti nel gestionale dell'Ente a cui accedi tramite GeoTecSUE.

Ogni Ente ha la propria installazione di GeoTecSUE collegata al proprio gestionale. Per gestire pratiche di Enti diversi, devi accedere al portale GeoTecSUE specifico di ciascun Ente.

### La pratica importata apparirà anche all'Ente?

**Sì**, la pratica importata è la stessa pratica presente nel gestionale dell'Ente. Quando invii comunicazioni o integrazioni su una pratica importata, l'Ente le vede esattamente come per le pratiche presentate direttamente su GeoTecSUE.

L'importazione **non crea una copia**, semplicemente **collega** la pratica esistente al tuo profilo GeoTecSUE permettendoti di operare su di essa digitalmente.

## Prossimi passi

Dopo aver importato una pratica pregressa:

- [Visualizzare il dettaglio della pratica](dettaglio-istanza.html)
- [Consultare l'elenco delle istanze](elenco-istanze.html)
- Inviare comunicazioni (es. Fine Lavori)
- Rispondere a richieste di integrazione

---

**Hai bisogno di aiuto?** Contatta l'assistenza dell'Ente fornendo il numero di protocollo o registrazione della pratica che vuoi importare.
